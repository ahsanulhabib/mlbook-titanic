### ৪.৬. আর স্টুডিওতে ডাটা লোড

---

তো, বসে আছি কেন আমরা? আমাদের হাতে কিন্তু ছেলে এসেছে সব ডাটা। মনে আছে ৩.৩ সেকশনের কথা? আমরা কিন্তু সবই ডাউনলোড করেছি প্রয়োজন মতো। আর সে সব ডাউনলোড করে রেখেছি আমাদের ওয়ার্কিং ডিরেক্টরিতে। মনে আছে তো আমাদের ওয়ার্কিং ডাইরেক্টরিটার কথা?

### চেক লিস্ট

১. প্রজেক্ট টাইটানিকের ওয়ার্কিং ডিরেক্টরি = "Documents\datasets\titanic" ।

২. স্ক্রিপ্ট ডাউনলোড = সাইট গিটহাব &gt; আনজিপ &gt; ML-workbookএর সব ফাইল

৩. ডাটাসেট ডাউনলোড = সাইট ক্যাগল = train.csv এবং test.csv

৪. সব ডাটা ফেলতে হবে ওয়ার্কিং ডিরেক্টরিতে

### আর ষ্টুডিও

চালু করি আর ষ্টুডিও। ‘আর’ এর কনসোলে কাজ করলেও, আমরা শুরুতেই লোড করে নেব আমাদের আর স্ক্রিপ্ট - গিটহাব থেকে। আর স্টুডিওতে ক্লিক করি file → open file, চলে যাই আমাদের ওয়ার্কিং ডাইরেক্টরীতে। সিলেক্ট করি আমাদের প্রথম স্ক্রিপ্ট ফাইল।

আর ষ্টুডিওর টেক্সট এডিটরে এসেছে আমাদের নতুন স্ক্রিপ্ট। ভালো করে লক্ষ্য করুন প্রতিটা লাইন।

যেকোনো প্রোগ্রামিং এনভায়রনমেন্টের জন্য, কাজ করতে গেলেই প্রথমে লাগে সে সম্পর্কিত ডাটা। এখানেও আমরা প্রথমেই লোড করে নিচ্ছি সেই সম্পর্কিত ডাটাগুলো। ক্যাগল থেকে।![](/assets/load.png)

