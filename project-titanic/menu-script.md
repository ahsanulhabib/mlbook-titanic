### মেন্যু দিয়ে নাকি স্ক্রিপ্ট ভালো? 

---

মেনু থেকে যখন আমরা ওয়ার্কিং ডাইরেক্টরিটা সেট করব, তখন আমরা আসলে দেখিয়ে দেবো ওই টাইটানিক ফোল্ডারটা কে। আমরা যখন বিভিন্ন ডাটাসেট ইমপোর্ট করতে চাইবো সেটাও নিয়ে আসবো সেই ওয়ার্কিং ডিরেক্টরি থেকে।

আমরা যদি মেন্যু দিয়ে ডাটা সেট ইমপোর্ট করতে চাই, তাহলে এই ছবির মতো করে প্রথমে আমরা নেব train.csv ডাটাসেটটা। যখন যেটা ইম্পোর্ট করছি সেটার একটা প্রিভিউ কপি আসবে আমাদের সামনে। আমরা “সেট” করে নেব সবকিছুই “ডিফল্ট” হিসেবে। মেন্যু দিয়ে ইম্পোর্ট এবং ওয়ার্কিং ডিরেক্টরি দেখানো সবকিছুই পরীক্ষা করতে পারেন যে কোন সময়। তবে, সেটা করে নেওয়া ভালো আমাদের গিটহাবের স্ক্রিপ্ট লোড করার আগে। আগেও বলেছি মেনু দিয়ে অনেক কিছু করা গেলেও আমরা মেন্যু দিয়ে যাব না শুরু থেকেই। স্ক্রিপ্ট ব্যবহারের সুবিধার্থে। 

চলুন চোখ বুলাই আমাদের লোড করা স্ক্রিপ্টে। প্রথমেই সেট করা হয়েছে ওয়ার্কিং ডিরেক্টরি। মনে আছে তো কিভাবে চালাতে হবে স্ক্রিপ্ট? ওই লাইনটার ওপর কার্সার নিয়ে চাপুন কন্ট্রোল + এন্টার। অথবা ওপরের ওই 'রান' বাটন। দেখুন - টাইটানিক লেখাটার ওপরে, একটু ডানে। setwd মানে সেট ওয়ার্কিং ডিরেক্টরি। মানে পরের লাইনে আমরা ইমপোর্ট করেছি train ডাটাসেট। “আর” অথবা স্ট্যাটিসটিক্স এর ভাষায় আমরা এই ডাটাসেটকে আসলে লোড করছি একটা দ্বিমাত্রিক ডাটাফ্রেমে। আচ্ছা ডাটাফ্রেমটা আবার কি? ![](/assets/script.png)

আমাদের ডাটাসেট থেকে যেভাবে প্রতিটা তথ্য আর ষ্টোর করে, সেটাকে আমরা বলছি ডাটাফ্রেম। এটা এক্সেল এর মত দুই ডাইমেনশনের একটা আধার। অর্থাৎ এখানে ‘রো’ এবং কলাম আছে। মাইক্রোসফট এক্সেলে আপনারা কী দেখেছিলেন? সেটার মধ্যে ৮৯১টা ‘রো’ ছিল। এই ৮৯১টা রেকর্ডকে আমরা বলি ‘অবজারভেশন’। এবং এই training ডাটাফ্রেমে আপনারা দেখবেন কলাম আছে ১২টা। এই ১২টা ভেরিয়েবল কিন্তু একেকটা অবজারভেশনের বিভিন্ন তথ্য। আমাদের ডাটাসেটে একেকটা অবজারভেশন হচ্ছে এক একটা মানুষ। প্রতিটা রেকর্ড হিসেবে। সেখানে প্রতিটা মানুষের অন্যান্য তথ্য দেয়া আছে একেকটা ভেরিয়েবলে \(যেমন, নাম, বয়স, টিকেট নাম্বার, কোন ক্লাসের টিকেট ইত্যাদি\)। ট্রেনিং আর টেস্ট ডাটাফ্রেমের মধ্যে একটা ভেরিয়েবল কম।

ইমপোর্ট করা হয়ে গেল train ডাটাসেট train.csv থেকে। সেটাকে আর আবার স্টোর করল train ডাটাফ্রেমে। &lt;-  মানে হচ্ছে জিনিসটা স্টোর হলো ওই ডাটাফ্রেমে। train লিখে এন্টার চাপুন। দেখা গেলো পুরো ডাটাফ্রেম। আচ্ছা, কেমন হয় সেই ডাটাফ্রেমের স্ট্রাকচার দেখতে পারলে? চলুন দেখি তাহলে। 



