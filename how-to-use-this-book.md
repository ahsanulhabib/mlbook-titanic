### 

### 

### কিভাবে পড়বেন বইটা?

---

> The hungrier one becomes, the clearer one’s mind works— also the more sensitive one becomes to the odors of food.
>
> -― George S. Clason, The Richest Man in Babylon

\*

আমাদের এই প্রযুক্তির দৃষ্টিতে পৃথিবীতে মানুষ তিন ধরণের।

যারা শুনেছেন মেশিন লার্নিং, আর যারা শোনেননি।

বইটা লেখা হয়েছে দুই দলকে ঘিরে।

যারা শুনেছেন তারা শুরু করবেন পর্ব ২ দিয়ে। পর্ব ০ আর ১ বাদ। ২, ৩, ৪, ৫, ৬ - আর বাকি পাতাগুলো।

আর যারা শোনেননি তাদের জন্য শুরু "প্রথম পাতা" থেকে। সবার জন্য বাদ পর্ব ০। পড়বেন কারা? যারা যেতে চান দূরে।

যারা বইটা বুঝবেন না, তাদের পয়সা ফেরৎ। শর্ত একটাই। কি বোঝেননি সেটা বোঝাতে হবে আমাকে।

\*

বইটা এমন ভাবে লেখা হয়েছে যেখানে কনসেপ্টগুলো ইচ্ছে করে আলাদা রাখা হয়েছে ব্যবহারকারীর ল্যাঙ্গুয়েজ থেকে। কনসেপ্টগুলো বুঝলেই ল্যাঙ্গুয়েজ সমস্যা নয়। বোঝার সুবিধার কথা চিন্তা করে প্রথম বইটা লেখা হয়েছে "আর" প্রোগ্রামিং এনভায়রনমেন্টে। পরেরটা আসবে পাইথনে। আবারো বলছি এখানে ল্যাঙ্গুয়েজ কোন সমস্যা নয়। কনসেপ্টে সমস্যা থাকলে সেটা ঠিক করা যাবে না ল্যাঙ্গুয়েজ দিয়েও। কেন "আর"? সেটা বলেছি পর্ব ৩ এ। 

\*

উৎসাহীদের নিয়ে "মিটআপ" হবে বছরে দুবার। সত্যিকারের হাতে কলমে দেখাবো তখন। অথবা আপনারা দেখবেন আমাকে। কে জানে কি আছে সামনে? আসল বসম্যান চেনা যাবে তখন। সত্যি বলছি!

\*

তৃতীয় ধরণের মানুষজন হচ্ছেন "অবিশ্বাসকারী"। বিভিন্ন পবিত্র ধর্মগ্রন্থে যারা পরিচিত "উপহাসকারী" হিসেবে। উনাদের সামনে হাজারো উদাহরণ দিলেও বিশ্বাস করবেন না নতুন একটা জিনিস। তারা শেখেন না কখনোই। বরং বিভ্রান্ত সৃষ্টি করেন অন্যদের মাঝে। তবে, আমরা চেষ্টা করবো একটা বিশ্বাস নিয়ে এগুতে। শেষমেশ - শিখবোই আমরা। জ্ঞান ও তার সঠিক প্রয়োগ সৃষ্টিকর্তার একটা বিশাল আশীর্বাদ।

