### 

### 

### কিভাবে পড়বেন বইটা?

---

> The hungrier one becomes, the clearer one’s mind works— also the more sensitive one becomes to the odors of food.
>
> -― George S. Clason, The Richest Man in Babylon

\*

আমাদের এই প্রযুক্তির দৃষ্টিতে পৃথিবীতে মানুষ তিন ধরণের।

যারা শুনেছেন মেশিন লার্নিং, আর যারা শোনেননি।

বইটা লেখা হয়েছে দুই দলকে ঘিরে।

যারা শুনেছেন তারা শুরু করবেন পর্ব ২ দিয়ে। পর্ব ০ আর ১ বাদ। ২, ৩, ৪, ৫, ৬ - আর বাকি পাতাগুলো।

আর যারা শোনেননি তাদের জন্য শুরু "প্রথম পাতা" থেকে। সবার জন্য বাদ পর্ব ০। পড়বেন কারা? যারা যেতে চান দূরে।

যারা বইটা বুঝবেন না, তাদের পয়সা ফেরৎ। শর্ত একটাই। কি বোঝেননি বোঝাতে হবে আমাকে।

\*

উৎসাহীদের নিয়ে "মিটআপ" হবে বছরে দুবার। সত্যিকারের হাতে কলমে দেখাবো তখন। অথবা আপনারা দেখবেন আমাকে। কে জানে কি আছে সামনে? সত্যি বলছি!

\*

তৃতীয় ধরণের মানুষজন হচ্ছেন "অবিশ্বাসকারী"। বিভিন্ন পবিত্র ধর্মগ্রন্থে যারা পরিচিত "উপহাসকারী" হিসেবে। উনাদের সামনে হাজারো উদাহরণ দিলেও বিশ্বাস করবেন না নতুন একটা জিনিস। তারা শেখেন না কখনোই। বরং বিভ্রান্ত সৃষ্টি করেন। জ্ঞান ও তার সঠিক প্রয়োগ সৃষ্টিকর্তার একটা বিশাল আশীর্বাদ। 

