### 

### 

### প্রথম পাতা

---

> Eighty percent of success is showing up.
>
> — Woody Allen

![](/assets/mlproduct.jpg)

এই বইটা তো নাও নিতে পারতেন হাতে?

অবশ্যই পারতেন। কিন্তু আপনি নিয়েছেন। তবে, সবাই নেয়নি। সেটাই কি স্বাভাবিক নয়?

আপনি নিয়েছেন সেটাই কথা। কারণ - আপনি অনেকটাই আলাদা। দিন আপনাকে নিয়ে প্ল্যান করেনা, আপনি প্ল্যান করেন দিনকে নিয়ে।

আপনি প্রযুক্তিবিদ কিনা সেটা নিয়ে সমস্যা নেই আমার। আপনি 'অনুসন্ধিৎসু' বলে হাতে নিয়েছেন বইটা। তাতেই চলবে আমাদের। পরিসংখ্যান হয়তোবা লাগবে কাজে, সেটাও শিখিয়ে নেবো পাশাপাশি। পরবর্তী বইগুলোতে। আর দরকার, বালতি ভর্তি 'কমন সেন্স'।

আপনি এমন একটা প্রযুক্তি নিয়ে আগ্রহ প্রকাশ করেছেন যা গিলে ফেলছে আমাদের। আমরা হয়তোবা ধরতে পারছিনা, তবে আমাদের আশেপাশের সবকিছুই পাল্টে যাচ্ছে এই 'মেশিন লার্নিং'য়ের প্রভাবে। সন্তর্পণে। আজ আপনার প্রোডাক্ট না থাকলে আপনি কারো না কারো প্রোডাক্ট। মুদ্রার এপিঠ নাহলে ওপিঠ।

আমরা না জানলে স্বভাবতঃই প্রোডাক্ট হবো অন্যের। নাকি নিজেই বানাবেন প্রোডাক্ট?

পৃথিবী এখন দুটো এক্সট্রিম এন্ডে।

সিদ্ধান্ত আপনার।

