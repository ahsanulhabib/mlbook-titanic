### 'আর' এবং 'আর' ষ্টুডিওর কিছু খুঁটিনাটি

---

যদিও আমরা ইন্সটল করেছি দুটো জিনিস, কিছুটা ধারণা পাওয়ার জন্য আমরা চালু করি শুধু আর। শুধু বেসিক আর এর ইন্টারফেস দেখে ভয় পাবেন না কিন্তু। ঠিক ধরেছেন, এটা একটা কমান্ড লাইন ইন্টারফেস। ডস বা ইউনিক্সের শেলের মত সাধারন কমান্ড লাইন ইন্টারফেস। অন্যান্য প্রোগ্রামিং ল্যাংগুয়েজের মতো নয় কিন্তু এই আর। ‘আর’ ল্যাঙ্গুয়েজ হিসেবে খুবই ইন্টারঅ্যাকটিভ। একটা করে কমান্ড লিখবেন আর সঙ্গে সঙ্গে সেটার আউটপুট দেখা যাবে একই কমান্ড লাইনে। সি অথবা সি++ ল্যাঙ্গুয়েজে কি হয়? পুরো একটা কোডের সেকশন লিখতে হয় আগে, কম্পাইল করো তাকে, চালাও তারপর। আর এর ‘ইন্টারেক্টিভিটি’ মুগ্ধ করে সবাইকে। তবে সুখের কথা হচ্ছে, আমরা ‘আর’ এর এই কঠিন মুখ দেখব না, মানে দেখতে চাইব না। আর এর ‘আইডিই’ও  আছে অনেক। তবে ‘ইন্টিগ্রেটেড ডেভেলপমেন্ট এনভায়রনমেন্টে’র ‘ডিফ্যাক্টো স্টান্ডার্ড’ হিসেবে চলে এসেছে আর ষ্টুডিও। সবাই পছন্দ করে এই ‘আইডিই’টাকে। আমারো খুবই পছন্দের জিনিস বটে। 



